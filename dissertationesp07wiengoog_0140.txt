De syllabis in trisemam1) longitudinem producti8‚ quae in eis versibus
obviam fiunt, in quibus singulae theses2) interceptae versus aequabilitatem
interrumpunt, si hoc opusculo disputaturus sum, nemo puto mirabitur, qui
quo Ioco hodie ea sit quaestio, meminerit. quamvis enim haud exiguam inde ab
huius saeculi initio operam conlocaverint viri eruditi in tenebris discutiendiS,
quibus canticorum Graecorum structurae metricae scientia obvoluta erat,
tamen quis quaeso harum rerum peritus in hoc campo saepe numero non
spicilegium, sed integram messem relictam esse nobis negabit?

Dubitans autem, num omnino virium mearum sit hanc quaestionem
difficilem sane et lubricam ad finem perducere, operam meam nunc quidem
artioribus limitibus ita circumscripsi, ut hoc libello cantica Aeschyli
Sophoclisque', qui ambo summam nobis repraesentant artis rhythmicae
perfectionem, in disceptationem vocarem, ingruentem vero huius artis labem
inlustrandam, quae iam in Euripidis sese obfert fabulis, in posterius tempus

reservarem.
Nunc igitur provinciam meam ita administrandam suscipio, ut scribendi

principium sumam a recensendis libris virorum, qui hoc saeculo de mensura
trisema egerunt. qua in re exponenda si longior esse videbor, memineris
quaeso id factum esse, ne in ipsa disputatione iterum iterumque sententiae
adversariae perstringerentur. et primum quidem de pleni pedis longitudinis-
que trisemae responsione antistrophica (--υ = ¹—), deinde de syllabarum in
tetrasemam longitudinem productarum usu disseram. paucis denique prae-
missis de paenultima versuum in trochaeo vel spondeo desinentium pro-
ducenda novissima parte locos ipsos ordine dispositos suppeditabo, quibus
quo modo in trisemis usurpandis rhythmizomenon cum rhythmo conciliaverint

poetae, eluceat.
In versibus Aeschyleis adferendis excellentissima usus sum editione

Weckliniana, Berolini 1885 in lucem emissa, quae eo ceteris omnibus
praestare mihi videtur, quod religiosissime ad antiquissimi Medicei

¹) De ,trisemis’ ubique loquor syllabis quasi ,e potiori’, quod hae fere solae
in usu fuisse videntur.
2) De thesi et arsi semper e0, quo Bentley, sensu loquar.

