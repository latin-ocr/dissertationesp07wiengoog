OAPU'F PRIMUM.

Diutissime cum iam aliis artis philologae disciplinis clara accensa
esset lurr, res metrica poetarum veterum nocte caliginosa pressa iacebat,
usque dum Ricardus Bentley novam nullique temptatam viam iniit in
schediasmate, quod de Terentii metris conscripsit (1726). quamquam vero
vir ingeniosus ad comicorum Latinorum simpliciora tantum modo metra
animum adverterat, tamen universae doctrinae metricas haud parum profuit
tactus quandam aequabilitatem statuens, ita ut tribus in trimetro, quattuor
in tetrametro ictibus constitutis inter singulos accentus parem temporis ·
mensuram servandam esse primus doceret. attamen de Graecorum arte.
metrica plurimas, ne dicam, omnes subtilioris doctrinae regulas investigandas
posteriorum ingeniis reliquit. sed neque illi, qui in edendis Graecorum tra·
goediis casu potius quam data opera ad baec studia ducebantur, metricis
quibusdam st prosodiacis normis constitutis aliud quicquam adsecuti sunt,
quam ut syllabis longis brevibusque signatis poetas in canticis pangendis
metris quibusdam usos esse docerent, neque Porson multum profuit melicis
systematis regulis duabus, quas secutus curavit primum, ut quodque carmen ad
nota et poetis lyricis usitata, si facile fieri posset, versuum genera redi-¹
geretur3 deinde ut eadem aut similis versuum species quam saepissime
recurrerct1). quid quod vel Godofredus Hermann, ,unus ille vir, qui
ab instaurata arte metrica clarum ad posteritatem babebit nomen’l), quippe
qui primus universam doctrinam ad severioris artis leges redigeret et sd
iustam rationem revocaret, nihil moratus veterum rhythmicorum praecepta
satis tenui aquae vena tunc temporis fluentia ex amplo, minime vero puro
fonte hausit, inprimis ex Hephaestione et Latinis rei metricae scriptoribus,
unde in. canticorum metris signandis monosemis disemisque solum syllabis
agnitis numeravit potius syllabas quam numeros dimensus est. qno facturn

¹) Ol. praef. ad Eur. Heo. p. XI ed. Angl.

²) Of. Seidler de vers. doehm. 1. p. VIII.
ms.. pau. vus. 1.

 

